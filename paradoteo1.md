# Παραδοτέο 1

Περιεχόμενα:
* Όνομα: Fun Society
* Ιδέα - Σκοπός (Χρήστος)
* Περιγραφή του συστήματος (Στρατής)
* Κατηγορίες χρηστών - Λειτουργίες χρηστών (Δήμητρα - Βάγγος)
* Απαιτήσεις (Βάγγος)
* Εμβέλεια του συστήματος (Παναγιώτης)
* Βιωσιμότητα - Κέρδος (Γιώργος - Άγγελος)

## Αναλυτικά

   Η δημιουργία της διαδικτυακής αυτής  πλατφόρμας(Fun society) στοχεύει στην κατάλληλη-καλύτερη επιλογή δραστηριοτήτων από τους γονείς για τα παιδιά τους. Με την πλατφόρμα αυτή οι γονείς  θα μπορούν να επιλέξουν μέσα από μία μεγάλη γκάμα δραστηριοτήτων  (αθλητικών , καλλιτεχνικών ,εκπαιδευτικών κ.α.) αυτή που αντιπροσωπεύει κατά κύριο λόγο τις ανάγκες και τα ενδιαφέροντα των παιδιών τους. Πως ακριβώς όμως μπορεί να επιτευχθεί αυτό;                                                                                                            Η πλατφόρμα μας θα συνεργάζεται με αρκετές επιχειρήσεις- παρόχους οι οποίοι θα δημοσιοποιούν  μέσα από την πλατφόρμα την δραστηριότητα-υπηρεσία που προσφέρουν και η οποία θα ανταποκρίνεται αποκλειστικά σε παιδιά διάφορων ηλικιών. Οι γονείς με την σειρά τους μέσα από τα διάφορα κριτήρια τους όπως η ηλικία, το κόστος, η απόσταση, το είδος της δραστηριότητας, κριτικές ή και συνδυασμός αυτών θα είναι σε θέση να επιλέξουν αυτή που τους ικανοποιεί περισσότερο εφόσον η πλήρης περιγραφή της δραστηριότητας ικανοποιεί τις επιθυμίες και τις ανάγκες των παιδιών τους. Κατά το τρόπο αυτό η διαδικτυακή αυτή πλατφόρμα παρέχει την πλήρη εγγύηση και ασφάλεια στους γονείς ότι έκαναν την κατάλληλη επιλογή για τα παιδιά τους. Η ιδέα για την ανάπτυξη της εφαρμογής  αυτής προέκυψε από το γεγονός πως αρκετοί από τους γονείς στην σημερινή εποχή δεν διαθέτουν την γνώση αλλά κυρίως το χρόνο να ψάξουν για δραστηριότητες οι οποίες να ανταποκρίνονται πλήρως στα παιδιά τους. Η δημιουργία της νέας αυτής πλατφόρμας πέρα από τους γονείς θα υποβοηθήσει τόσο τα παιδιά τα οποία θα αξιοποιούν το χρόνο τους αποδοτικά με δραστηριότητες που τους ικανοποιούν όσο και τους παρόχους οι οποίοι θα γνωστοποιούν τις μέχρι πρότινος «άγνωστες» δραστηριότητες-υπηρεσίες που παρέχουν.



* Λειτουργίες χρηστών
Χρήστες: απλή περιήγηση και δυνατότητα δημιουργίας λογαριασμού, προβολή στοιχείων και δραστηριοτήτων με βάση την τοποθεσία, προβολή ορισμένων στοιχείων από τους παρόχους

Γονεις: σύνδεση στο λογαριασμό τους και περιήγηση στις δραστηριοτητες, κριτηριο η αποσταση,δυνατοτητα βαθμολογιας-κριτικης, συνεργασια με τους παροχους

παροχος: φωτογραφιες, στοιχεια, πιστοποιησεις, τιμες,ωραρια λειτουργιας,

διαχειριστης:διαχειριση χρηστων,αναθεση και ανακληση ρολων και δικαιωματων,κλειδωμα χρηστη(παραπονα), reset password χρηστη(απωλεια,αλλαγη κωδικου για ασφαλεια,μοναδικοτητα)


* Λειτουργίες χρηστών (χωρίς τόση λεπτομέρεια)
πεδια log in, sign up, logout, ονομα, επωνυμο, username, password, περιοχη κατοικιας, τηλεφωνο,προτιμησεις δραστηριοτητων, δυνατοτητα επικοινωνιας μεταξυ χρηστων, δημιουργια ομαδων δραστηριοτητων, εγγραφες σε τμηματα, συνεργασια με τους παροχους

Ρόλοι χρηστών:

•	Ανώνυμος χρήστης:

Ο ανώνυμος χρήστης έχει την δυνατότητα περιήγησης στο site χωρίς να κάνει εγγραφή σε αυτό(sign up ή log in ). Συγκεκριμένα και πιο λεπτομερώς θα είναι σε θέση να δεί όλες τις υπηρεσίες που παρέχει το site πχ. Παιδότοποι , γυμναστήρια, κολυμβητήρια, κέντρα δημιουργικής απασχόλησης καθώς και πιθανές προσφορές ή περιορισμούς που καθορίζουν οι πάροχοι των υπηρεσιών αυτών , αλλά δε θα μπορεί να δεί επιμέρους λεπτομέριες του site  ή των υπηρεσιών πχ. Στοιχεία επικοινωνίας email  ή τηλέφωνο. Τέλος έχει τη δυνατότητα εγγραφής και εισόδου στο site με τη συμπλήρωση κατάλληλης φόρμας sign up και log in που αναλύονται στη συνέχεια καθώς και log out κατά την έξοδο τους.

•	Γονέας:

Ο απλός χρήστης-γονέας έχει την δυνατότητα να κάνει εγγραφή στο site συμπληρώνοντας την φόρμα sign up η οποία περιέχει τα εξής πεδία:
	Ονοματεπώνυμο,
	Στοιχεία κατοικίας,
	Εmail ,
	Τηλέφωνο,
	username,
	password .
Ο απλός χρήστης-γονέας έχει την δυνατότητα να κάνει είσοδο στο σύστημα γράφοντας σωστά το username και το password του.
Ακόμη μπορεί να κάνει αναζήτηση στην λίστα των υπηρεσιών που παρέχονται χρησιμοποιώντας τα πεδία-φίλτρα αναζήτησης που είναι τα εξής
	Την ηλικιακή κατηγορία της δραστηριότητας που ψάχνει πχ. Προσχολική,
	Το είδος της δραστηριότητας,
	Το κόστος της υπηρεσίας , συγκεκριμένα το εύρος τιμών στο οποίο επιθυμεί να κυμαίνονται οι προτεινόμενες υπηρεσίες,
	Την εγγύτητα του χώρου διεξαγωγής,
	Την αξιολόγηση της υπηρεσίας πχ. Πάνω από τρία αστέρια .
Επίσης μπορεί να έχει πρόσβαση στη λίστα των υπηρεσιών και χωρίς τα φίλτρα αναζήτησης.
Έχει τη δυνατότητα να δει τις κενές θέσεις και να κάνει κράτηση στην επιλογή που έκανε κάνοντας χρήση των πόντων που έχει στο πορτοφόλι του.
Έχει τη δυνατότητα να επικοινωνήσει με τους πάροχους των υπηρεσιών μέσω των στοιχείων επικοινωνίας που έχουν δημοσιοποιήσει οι ίδιοι για περαιτέρω πληροφορίες .
Έχει την δυνατότητα να βαθμολογήσει την δραστηριότητα στην οποία συμμετείχε το παιδί του καθώς και να γράψει σχόλια-κριτική για αυτήν .
Υπάρχει η δυνατότητα προβολής και τροποποίησης του προφιλ του από τον ίδιο πχ. Σε περίπτωση αλλαγής διεύθυνσης ή και διαγραφής αυτού.
Τέλος κατά την έξοδο του μπορεί να κάνει log out.

•	Πάροχος υπηρεσιών:

Ο πάροχος υπηρεσιών έχει την δυνατότητα να κάνει εγγραφή στο site συμπληρώνοντας μία διαφορετική φόρμα sign up η οποία περιέχει τα εξής πεδία:
Τίτλος επιχείρησης, Τοποθεσία, Τηλέφωνο, Email, Ωράριο Λειτουργίας, Κοστολόγιο, Είδος παρεχόμενης δραστηριότητας , Ηλικιακές ομάδες που μπορούν να απασχοληθούν , Πιστοποίηση επιχείρησης (είναι η επιβεβαίωση από τρίτο ανεξάρτητο φορέα ότι προϊόντα, διεργασίες, συστήματα ή πρόσωπα συμμορφώνονται µε τις απαιτήσεις συγκεκριμένων προτύπων τυποποίησης) , μια φωτογραφία της επιχείρησης τους και τέλος ένα πεδίο-σχολιασμό όπου μπορούν να παραθέτουν επιμέρους λεπτομέριες και πληροφορίες για τις παρεχόμενες υπηρεσίες,πχ. προσφορές κτλ. Για τους παρόχους θα υπάρχει χρέωση κατά την εγγραφή τους καθώς η σελίδας μας αποτελεί μια μορφή διαφήμισης για την επιχειρησή τους.  Μετά την είσοδό τους έχουν την δυνατότητα προβολής και τροποποίησης ή και διαγραφής του προφίλ της επιχείρησης τους. Τέλος μπορούν να αποδέχονται τις αιτήσεις κρατήσεων από τους απλούς χρήστες-γονείς καθώς και να επικοινωνούν με αυτούς μέσω των στοιχείων που έχουν στο προφίλ τους. 

•	Διαχειριστής:
Ο διαχειριστής της εφαρμογής είναι ουσιαστικά ο υπεύθυνος για τη διαχείριση των χρηστών και έχει τον κυρίαρχο ρόλο. Αρχικά είναι αυτός που ελέγχει και εγκρίνει την είσοδο στο site για κάθε χρήστη είτε ως γονέα είτε ως πάροχο υπηρεσιών με βάση τους κανόνες που έχουν θεσπιστεί. Με βάση αυτή την απόφαση αναθέτει τους ρόλους και τα δικαιώματα στους χρήστες. Επιπλέον σημαντικό μέρος της δουλειάς του αποτελεί ο έλεγχος των αξιολογήσεων των μελών για τους παρόχους. Για παράδειγμα σε περιπτώσεις πολλών αρνητικών βαθμολογιών, σχολίων ή μη αποδεκτής συμπεριφοράς ο διαχειριστής θα μπορεί να κλειδώσει το λογαριασμό του υπαίτιου παρόχου ή γονέα. Έτσι διασφαλίζει τη σωστή λειτουργία της επιχείρησης αντιμετωπίζοντας άμεσα πιθάνα παράπονα και προβλήματα. Τέλος ο διαχειριστής όντας ο υπεύθυνος για τους λογαριασμούς των χρηστών στο site θα μπορεί να ανταποκρίνεται στα αιτήματά τους που αφορούν στο reset του password τους σε πιθανή απώλεια αυτού ή αλλαγή του για λόγους ασφάλειας.



* Απαιτήσεις

Η εφαρμογή που θα υλοποιήσουμε πρέπει να ικανοποιεί ορισμένες απαιτήσεις των χρηστών. Αρχικά το σύστημα μας οφείλει να παρέχει απόκριση πραγματικού χρόνου, δηλαδή οι λειτουργίες και οι συναλλαγές που επιτελεί να πραγματοποιούνται την ίδια χρονική στιγμή ή με μία πολύ μικρή καθυστέρηση.Αυτο γίνεται με σκοπό να αποφεύγονται λάθη και αποτυχίες και να αυξάνεται η αξιοπιστία της. Επιπλέον  η εφαρμογή μας θα πρέπει να είναι ικανή να διεκπεραιώσει πολλές δοσοληψίες ταυτόχρονα. Για παράδειγμα όταν πολλοί πελάτες προσπαθούν να αγοράσουν μια υπηρεσία το σύστημα οφείλει να τους ενημερώνει άμεσα για τον αν είναι διαθέσιμη ή όχι και έπειτα να γίνεται η συναλλαγή. Ο συγχρονισμός των συναλλαγών είναι ιδιαίτερα σημαντικός και σε περιπτώσεις που χρήστες επιχειρούν να αγοράσουν πολλά εισιτήρια από τον ίδιο λογαριασμό την ίδια χρονική στιγμή, γιατί μετά το πέρας των συναλλαγών ο λογαριασμός θα πρέπει να περιέχει το σωστό υπολοιπο και να αποφευχθούν λανθασμένες χρεώσεις. Επίσης το σύστημα θα πρέπει να έχει τη δυνατότητα να εξυπηρετεί πολλούς χρήστες ταυτόχρονα. Σε περιπτώσεις που έχουμε πολλές προσβάσεις την ίδια χρονική στιγμή ο server θα πρέπει να αντέξει την υπερφόρτωση του δικτύου και η εφαρμογή να λειτουργεί κανονικά χωρις καθυστερήσεις κρατώντας τους χρήστες ικανοποιημένους. Σε αυτό προστίθεται και η σωστή διαχείρηση του αποθηκευτικού χώρου ,με το σύστημα να μπορεί να καταλαμβάνει τον ελάχιστο δυνατό χώρο μνήμης και να αποφεύγονται πιθανά κολλήματα. Ένα ακόμα σημαντικό σημείο αφορά την ασφάλεια των προσωπικών δεδομένων των χρηστών της εφαρμογής, όπου τα στοιχεία τους όπως όνομα, τηλέφωνο, αριθμοί λογαριασμών, κωδικοί κτλ θα πρέπει να προστατεύονται από το σύστημα και να μένουν κρυφά προς τρίτους. Η μεταφερσιμότητα της εφαρμογής σε πολλές πλατφόρμες κρίνεται απαραίτητη, διότι έτσι θα είναι προσβάσιμη από όλες τις ηλεκτρονικές συσκευές όπως υπολογιστές(ανεξαρτήτως λειτουργικού συστήματος), tablet ή smartphones οποιαδήποτε στιγμή χωρίς να περιορίζει το χρήστη. Τέλος η εφαρμογή μας θα πρέπει να είναι εύχρηστη και φιλική για όλους. Αυτό σημαίνει ότι η χρήση της θα είναι απλή και εύκολη χωρίς να δημιουργεί προβλήματα στο χρήστη και ο καθένας θα μπορεί να βρει άμεσα πληροφορίες για τις υπηρεσίες που χρειάζεται καθώς και να πραγματοποιήσει συναλλαγές.

* Βιωσιμοτητα-κερδος
Το κέρδος που θα προκύπτει απο τη συγκεκριμένη πλατφόρμα εξαρτάται απο δυο παράγοντες. Ο ένας έχει να κάνει με την αγορά εισιτηρίων. Κάθε φορά που ένας γονιός αγοράζει εισιτήριο για την εκάστοτε δραστηριότητα-υπηρεσία που τον ενδιαφέρει να συμμετάσχει το παιδί του, ένα ποσοστό της τάξης του 5% απο την τιμή του εισιτηρίου θα πηγαίνει σαν προμήθεια στην εταιρία και το υπόλοιπο στον πάροχο της δραστηριότητας. Ο δεύτερος παράγοντας κέρδους προκύπτει απο τη δυνατότητα διαφήμισης  που προσφέρει η πλατφόρμα. Οποιαδήποτε εταιρία επιθυμέι την προβολή της μέσω της πλατφόρμας μπορεί να το πετύχει δίνοντας ενα συγκεκριμένο ποσό στην εταιρία  για κάποιο χρονικό διάστημα, έτσι να εμφανίζεται σε κάποια απο τις σελίδες της εφαρμογής.
Η πλατφόρμα θα υποστηρίζει ένα ηλεκτρονικό «πορτοφόλι», το οποίο θα δημιουργείται κατά την εγγραφή του χρήστη-γονέα. Αυτό θα λειτουργεί σαν προπληρωμένη κάρτα πόντων, δίνοντας στον γονέα τη δυνατότητα να «γεμίσει» το πορτοφόλι με πόντους με οποιαδήποτε χρεωστική ή πιστωτική κάρτα με την αναλογία 1 πόντος= 1 ευρώ. Οι γονείς θα μπορούν με τον τρόπο αυτό να συναλλάσσονται με τον εκάστοτε πάροχο κάνοντας χρήση των πόντων που διαθέτουν αγοράζοντας εισητήρια. Κάθε εισητήριο δίνει τη δυνατότητα μιας μόνο συμμετοχής στη συγκεκριμένη δραστηριότητα.
